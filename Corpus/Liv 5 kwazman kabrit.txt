Title: Liv 5: Kwazman kabrit
Author: Project staff/CDRH/Hollis
Published Info: LE NATAL,AYITI
Type: Academic
Source: Agronomy
Published Date: 1987

#======= ========== =========#


Kwazman kabrit
Avètisman
Nou voye yon gwo mèsi bay responsab fèm Papay yo. Nou remèsi tout moun ki fè elvay kabrit nan Plato Santral la ki te ede nou teste liv sa a anvan nou pibliye li. Nou p’ap bliye Agwonòm Normil Henry pou ankouraj- man li te ba nou nan preparasyon liv sa yo sou amelyorasyon ras kabrit nan peyi d’Ayiti.
Men lis moun ki te patisipe nan preparasyon liv sa a:
•	Frantz Ewald :		Odyovizwèl/CDRH, responsab pwodiksyon liv
•	Aino Peron :		Asistan odyovizwèl/CDRH
•	Wilfrid Dalzon :		Tradiksyon/CDRH
•	Yves-François Pierre :	Sosyològ/Konsiltan CDRH
•	Christine Hollis :		Konsiltan/' Education Development Centei”
•	Rudy Gaspard :		Agwonòm, Administratè pwojè kabrit Fèm
Papay
•	Théodore Gaétan : 	Ajan veterinè, Distri Agrikòl Ench
•	Edwin Geers :		Ekspè nan elvay/Winrock
•	Sara Guthrie Geers : 	Ekspè nan ekonomi agrikòl/Winrock
•	Manuel Sanchez : 		Ekspè nan nitrisyon bèt/Winrock
•	Enprimè :		Le Natal/Ayiti
•	Winrock International
Institute for Agricultural Development.
•	Ministère de l’Agriculture, des Ressources Naturelles et du Développement Rural.
•	Centre de Développement des Ressources Humaines (CDRH).
•	CDRH prepare liv sa a, selon konsiyn li resevwa nan men “Winrock” ak agwonòm Damyen, ki sou pwojè kabrit Plato Santral la.
•	Piblikasyon liv sa a fèt selon regleman ki nan akò don nimewo 521-0181(2) ki fè pati yon pwogram ke Ajans Ameriken ki rele AID a, mete sou pye, pou ede kèk pwojè k’ap mache nan peyi dJAyiti.
Si yon elvè vle gen kabrit ki bay bon rapò, fòk li kòmanse ak kabrit ki sot nan bon ras. Pou kòmanse, fòk ou gen bouk ak femèl kabrit ki byen devlope, ki anneta pou fè pitit, ki byen annam. Lè ou melanje 2 ras kabrit, pou pitit yo ka bay plis lèt, grandi pi vit, devlope pi byen, ou gen sa yo rele yon ras amelyore.
Toutotan kabrit la pi devlope gen plis chans pou li bay plis lèt, pou pitit li devlope pi byen, pou li rapòte plis lajan lè li rive nan mache.
Ofon, sanble toutotan rvap amelyore gwosè yon ras kabrit, se ogmante n’ap ogmante valè li. Menm si se menm ras kabrit la, ou ka amelyore ras la, si ou chwazi bouk ki gen bèl tay yo, pou ou kwaze ak femèl ki pi bven devlope yo.
Meyè jènn bouk la, fèt pou :
•	Li enganm epi cho kou dite.
•	Li gen bèl palèt ak pye ki djanm.
•	Li gen yon sak grenn byen devlope.
•	Li pa gen okenn donmay li ka transmèt bay pitit li.
Meyè femèl kabrit la fèt pou :
•	Li devlope plop-plop lè li fèk fèt.
•	Li gen bèl manmèl, byen devlope.
•	Li ka bay anpil lèt.
•	Li soti nan ras de oswa ras twa.
Ni mal ni femèl fèt pou byen manje, byen enganm anvan yo fè kwazman.
Pa kwaze jèn chèv ki poko fin’ grandi, ki poko fin’ byen devlope. Anvan nou kwaze femè! kabrit, veye byen pou wè si yo anchalè. Gen divès fason ou ka rann oukont lè femèl kabrit la pare pou li kwaze. Men kèk ladan yo :
1.	Bouboun li anfle, epi li yon jan wòz.
2.	Bouboun li gen yon glè k’ap soti ladan li.
3.	Ke kabrit la danse anpil.
4.	Kabrit la rele pi souvan.
5.	Li antoumant.
6.	Li pise souvan.
7.	Li rete trankil lè bouk la ap sinyale li.
Femèl kabrit ka pase ant yon jounen ak 2 jou anchalè. Femèl la pi fasil pou plenn si li kwaze nan dezyèm jou. Si ou remake li anchalè maten an, kwaze li menm jou a nan apremidi oswa demen maten. Bouk la pa bezwen monte femèl la anpil, yon sel fwa a ase pou femèl la plenn.
Kwazman kabrit
Premye jou : li twò bonè, pou kwazman. Chalè a ap kòmanse.
Dezyèm jou : Meyè lè pou kwazman yon femèl ak yon book.
Twazyèm jou : twò tà pou kwazman. Chalè a prèt pou fini. 
manman
pitit (yon ti bouk)
non non
Men jan ak moun, kwazman kabrit gen regleman li. Yon ti bouk kabrit pa fèt pou kwaze ak ni manman li, ni sè ki soti nan menm pòte avèk li; ni non plis tou, ou pa dwe kite bouk kabrit la kwaze ak pitit li.
Meyè fason pou ou kontwole kwazman kabrit yo, se make pou ou make yo. Chak fwa bouk la kwaze ak yon femèl eke femèl la plenn, make sa yon kote pou ou pa bliye.
Chak fwa yon femèl plenn, make dat li te kwaze a, epi make ak ki bouk li te kwaze. Konsa ou ap ka konnen ki dat li gen pou met’ba. Li ta bon tou pou ou make ki dat pitit yo fèt ak tout lòt ti detay ou ka bezwen sonje sou kabrit la.
Ajan ekstansyon an ka ede ou prepare yon ti kaye pou ou ekri nòt ou bezwen sou kabrit yo.
Ou ka amelyore yon ras kabrit sou chak pòte, si ou pran san ou, pou ou chwazi bouk ak femèl ki pral bay lòt pòte a. Sekrè a se chwazi meyè femèl yo pou kwaze ak bouk ki pi anfòm nan patiray la.
Ki sa ki pèmèt kabrit bay bon rannman.
Twa (3) bagay ki fè kabrit bay meyè rannman ak viv ansante :
1.	Youn, se sa yo manje.
2.	De, se jan nou okipe yo,
3.	Twa, se nan ki ras kabrit yo sòti.
Twa bagay sa yo mache ansamn tankou twa wòch dite
nou wè nan pòtre sa a.
Touletwa enpòtan nan rannman kabrit la. San youn, de lot yo pa sèvi.