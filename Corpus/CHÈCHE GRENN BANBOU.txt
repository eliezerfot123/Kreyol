Title: Chèche grenn banbou
Author: François Severin
Published Info: lmprimerie Méthodiste d'Ha'iti
Type: Academic
Source: Agronomy
Published Date: Sept 2005

#======= ========== =========#

CHÈCHE GRENN BANBOU
Agwonòm Francois SEVERIN
“fè tout byen w kapab
Tout tan w kapab
Tout jan w kapab
Tout kote w kapab
Pou tout tan w kapab
Jouk tan w pa kapab ankò”
Jan Wesle
Foto nan liv sa a, se zèv
Agwonòm Guesler Désir k ap travay nan FACN
Foto ki sou po devan liv sa a, se mèb an banbou ki fèt nan Atelye-Ekòl Makari komin Marigo. 
SA KI NAN LIV SA A
NAN KI FANMI BANBOU YE AK KI BÒ PLANT SA A SOTI	..... . 5
PLANT SUA A NAN PEYI D AYITI	....... 5
CHÈCHE GRENN BANBOU
NAN Kl FÀNMI BANBOU YE : POACEAE 
Ki bò plant sa a sòti :
Tout dokiman moun rive jwenn jis jounen jodi a fè konnen banbou se youn nan plant ki pi ansyen e ki premye rive sou latè, sa genyen 100 milyon lane nan yon peryòd kote gwo bèt ki rele dinozò yo t ap paweze sou tè a. Dokiman sa yo menm sètifye ke banbou te deja ekziste nan zòn Levvòp yo, sa genyen 3 milyon lane anvan Jezikri. Nan Amerik di Sid, espesyalman nan peyi Ekwatè; yo rive jwenn kèk tras konstriksyon ki fèt ak banbou depi lane 5500 pou rive nan lane 3500 anvan Jezikri. Bò kote peyi Lachin prensipalman nan yon pwovens ki rele Zhejiang, moun jwenn anpil atik atizana ak nat ki fèt ak banbou depi lane 5300 pou rive nan lane 4800 anvan Jezikri. Yo menm fè konnen, jis nan lane 221 anvan Jezikri, Chinwa yo te konn sèvi ak kalite plim ki fèt ak banbou pou ekri sou yon kalite planch yo te fè ak banbou. E pandan 19vyèm syèk la, tout Chinwa ki t ap kite peyi yo pou ale lòt kote te toujou pran abitid potè ak yo ti plan banbou pou plante kote yo te rive a. Fò n di, peyi Lachin genyen lakay li sèlman jiska 25 pou san, ki vle di, yon ka nan tout tè ki genyen banbou sou Latè Tout egzanp sa yo montre byen klè, se pa yè maten banbou egziste e se pa yè maten tou kretyen vivan te konn sèvi ak plant sila a nan divès aktivite yo. 
Anpil dokiman konfime, se plis nan peyi sidès azyatik yo, tankou peyi Lachin, peyi Lenn, peyi Bimani ak peyi Endonezi ki gen ladan li jiska 17000 ti zite, plant sila a sòti pou l al gaye kò li anpil kote sou la tè ; byen ke sèten espès banbou sòti ann Afrik ak kèk lòt ki sòti ann Amerik tankou Guadua angustifolia. Men peyi moun plis devlope plant sila a epi fè anpil travay avè l ; se :
-	ann Azi, kote yo jwenn plis pase 600 espès e nan zòn sa a, genyen peyi Bengladèch, Bimani, Endonezi, Filipin, Japon, Lachin, Lawòs, Lenn, Malezi, Pakistan, Tayiann, Taywann, Vyètnam; 
-	ann Amerik, kote yo jwenn apeprè 300 espès e nan zòn sa a, ki sòti depi nan pati sid peyi Etazini pou rive jis nan peyi Chili ak Ajantin, genyen peyi Brezil, Ekwatè, Gwatemala, Kolonbi, Kosta Rika, Pewou; 
-	Ann Afrik, kote yo jwenn apeprè 20 espès e nan zòn sa a, genyen peyi Benen, Kamewoun, Madagaska ak Zayi. Sèlman sou zile Madagaska a, genyen plis espès banbou pase nan tout rès Afrik la ; 
-	Ann Oseyani. Nan zòn sa a, genyen Awayi, Nouvèl Gine, Nouvèl Zelann, Tayiti, Zile Salomon. 
PLANT SILA A NAN PEYI D AYITI
Banbou ki rele Bambusa vulgaris la se premye espès banbou ki rive nan peyi d Ayiti depi lane 1760 e se nan zile Matinik li te sòti. Banbou sa a, yo premye plante li nan yon zòn ki pat twò lwen vil Okap e apre sa, moun te gaye l anpil lòt kote nan peyi a. Pandan ane 1930 ak 1940 yo, Depatman Agrikilti peyi dAyiti te vini ak kèk lòt espès banbou nan lakou Damyen ki te dwe sèvi kòm materyèl vejetal nan travay konsèvasyon sòl. 
CHÈCHE GRENN BANBOU
Vè lane 1956, yon sitwayen ameriken, te vini ak 10 kalite banbou nan zòn Kenskòf kote li te vle devlope plant sa a pou konbat ewozyon epi jwenn materyo pou bati kay, fè mèb ak atizana, Nan ane 1980 yo, Ministè Agrikilti te resevwa plan kèk espès banbou plen tankou Dendrocalamus strictus nan men peyi Taywann pou fè travay konstriksyon ak pwoteksyon sòl. 
Depi lane 1985, yon ONG ki rele Organisation pour la Réhabilitation de l'Environnement ki gen ti non jwèt li : ORE kòmanse yon travay rechèch nan rejyon Sid peyi a sou divès kalite banbou. Youn nan objektif travay sila a se rive entegre banbou nan divès aksyon k ap mennen pou konbat debwazman ak ewozyon tè peyi a epi jwenn teknik ki pi entreresan pou tretman ravin. Avèk otorizasyon Ministè Agrikilti, ORE deja fè antre plis pase 25 espès banbou, tankou : Bambusa multiplex, Dendrocalamus giganteus. Thyrsostachys siamensiS, Bambusa edulis, elatriye. Plan banbou sa yo sòti nan divès sant rechèch entènasyonal, tankou :
•	Fairchild botanical garden nan Miami, Florida. 
•	Station de Recherche en Agriculture tropicale nan Mayaguez, Puerto Rico. 
•	Pépinière de Quindembo nan Hawaii. 
Anpil nan espès banbou sa yo ki te plante nan yon pepinyè pwojè a genyen nan Kanperen, yo trè byen adapte ak kondisyon ekolojik rejyon an e genyen kèk òganizasyon ki menm kòmanse sèvi akyo nan travay konsèvasyon sòl y apfè divès kote, tankou basen vèsan Letan Lacho nan Kanperen, Fòmon nan Grandans, Kapantye nan komin Pò Sali, Wòchabato, elatriye. 
Fò n di tou, yon tòt objektif pwojè sa a, se fè banbou a tounen yon materyo pou pwodiksyon mèb ak divès atik atizana. 
Men se nan lane 1999, pi gwo travay sou banbou nan peyi d Ayiti ta pral kòmanse devlope, lò Ministè Agrikilti, yon lòt fwa ankò, te resevwa plan ki sòti nan 4 espès banbou nan men peyi Taywann e plan sa yo, Ministè a te plante yo nan yon fèm li genyen nan Makari. Youn nan seksyon kominal Marigo. 
Konplèks agwo-endistriyèl Jean L. Dominique nan Boche - Namlad
Epi, nan lane 2000 lan, yo te kòmanse transfere plan sa yo nan sant agrikòl ki tounen jounen jodi a konplèks agwo-endistriyèl Jean L. Dominique nan Boche, yon abitasyon Komin Mamiad kote 2 ekspè peyi Taywann nan tèt kole ak Fédération des Associations Caféières Natives (FACN) ap dirije yon Atelye Ekòl Banbou epi yon izin pou fè mèb ak lòt travay atizana. Travay k ap fèt nan domèn fòmasyon, ekstansyon aktransfòmasyon plant sila a, ap ede plante Mamiad yo, pou n pa di plantè anpil kote nan peyi a mete plis lajan nan pòch yo epi patisipe nan pwoteksyon basen vèsan Mamiad la ki se youn nan gwo chatodo peyi a genyen piske sous 7 gwo larivyè sòti ladan 1 e youn nan yo se flèv Twa Rivyè k al potè dlo jis nan Depatman Nòdwès. 
Izin mèb an bonbou nan Boche Komin Mamlad
Pwojè a kontinye vanse, piske nan lane 2004 li tabli yon lòt atelye ekòl nan fèm Makari, komin Marigo, kote jounen jodi a yo deja ap pwodui mèb ak divès atik atizana an banbou. Atik sa yo ekspoze e vann nan yon magazen ki refe Complexe bambou sou wout Taba nan Pòtoprens. Nou dwe konnen, nan peyi d Ayiti, banbou se yon verite. Gade sèlman peyizan Kenskòf ki te konn desann mòn ak pakèt gwo panye pou mete rad sal oubyen panye legim sou tèt yo pou al vann nan mache Petyonvil oubyen mache Pòtoprens. Anpil moun Grandans sèvi ak banbou pou fè pipirit. Yon kalite rado ki desann sou flèv Grandans lan e ki sèvi pou transpòte divès kalite danre ki sòti Kawann nan zòn Zivva, pou ale nan mache Chanbelan, Mowon, Mafran, jis rive anba pon Grandans lan. Nan zòn Fondwa sou wout Leyogàn ki mennen Jakmèl, moun konn wè yon bann gwo panye ki fèt ak banbou. Macbann yo sèvi ak panye sa yo pou transpòte fig mi nan kamyon pou ale Pòtoprens. Nou dwe konnen tou, pechè divès zòn peyi d Ayiti fè nas banbou pou kenbe pwason ak divès lòt bèt ki viv nan dlo larivyè, letan ak lanmè. San nou pa bliye, gwo enstriman mizik sa a ki rele banbou oubyen vaksin, peyizan yo konn jwe pandan sezon rara, kanaval ak lò y ap fè konbit. Men jounen jodi a, anpil kote nan peyi a, se plis ak gwo tiyo PVC, peyizan sa yo sèvi pou jwe mizik nan rara, nan kanaval oubyen nan konbit ; petèt se paske banbou a kòmanse deklinen seryezman nan zòn sa yo. 
Pipirit sou rivyè Grandans lan
Bèl salon ki fòt ak banbou
Kabann ki fèt ak banbou
Kounye a nan zòn Mamiad, banbou kòmanse sèvi pou fè kay, bèl mèb ak yon bann lòt bèl atikatizana yo ka menm ekspòte; yon travay ki fè plan sa a kòmanse pran anpil enpòtans ak anpif valè nan peyi a. Nou pa ka kontinye pale sou banbou san nou pa di, yon zòn tankou Laboul ki sou wout Fetyon Vil pou monte Kenskòf, genyen anpil peyizan ki fè kilti banbou tankou nenpòt ki lòt kilti pou fè komès. 
Fò n di tou, pwojè FACN Mamiad resevwa nan lane 2003 a de (2) espès banbou ki rele Guadila angustifolia ak Bambusa oldhamii. Plan banbou sa yo sòti nan peyi Repiblik Dominikèn, Pwojè a plante yo nan yon fèm li genyen Boche, yon abitasyon komin Mamlad. 
Jounen jodi a, nan mitan lane 2005 lan, genyen nan fèm Boche a divès espès banbou sa yo:
1. 	Bambusa vuigaris
2. 	Bambusa stenostachya Hackel
3. 	Dendrocalamus latifiorus
4. 	Phyllostachys makinoi
5. 	Guadua angustifolia
6. 	Bambusa oldhamii
7. 	Dendrocalamus strictus
DESKRIPSYON BOTANIK
Banbou se yon gramine. Se yon kalite zèb ki nan menm famni ak diri, mayi, kann, wozo. E nan fanmi sa a, nou jwenn kèk lòt espès tankou ble (blé) ki fè pen, lòj (Orge) ki fè byè ak siwo lòja epi sèg (seigle) ki sèvi pou fè pen ak manje bèt. Banbou se yon plant ki pa senp di tou, dayè se pa ti kras espès banbou ki genyen sou Latè piske yo denonbre ant1300 al 1500 espès ki regwoupe anndan 75 al 80 "genres". 
Nou dwe konnen, genyen espès banbou tou kout ki kouvri tè a menm jan ak zèb tankou genyen lòt ki grenpe sou pyebwa ki sèvi yo kòm sipò, alòske fòt espès tankou "Dendrocalamus giganteus" ki sòti nan peyi Bimani bay tij aeryèn tankou nenpòt gwo pyebwa ki rive mezire jiska 30 mèt wotè ak 30 santimèt dyamèt nan baz la. Dayè banbou sa a, yo kwè se ti menm ki pi gwo banbou ki genyen sou Latè. Banbou genyen yon tij aeryèn ki rele chom. 
Chom banbou (Tij aeryèen), ne, antrene ak boujon (Bambusa Vulgaris)
Tij sa a silendrik e sou li, genyen yon bann ne ak antrene (entre noeud, nan lang franse). Nan nivo chak ne yo genyen yon s epa ras yon ki sanble li egziste pou ranfòse tij la. Nan menm nivo sa a, genyen tou yon bann ti estrikti ki pèmèt sikilasyon orizontal sèv la ki se san plant lan. Antrene nan pi fò espès banbou genyen yon twou ladan yo. Men yo jwenn tou, espès ki pa genyen oubyen ki prèske pa genyen twou ditou nan antrene yo tankou banbou ki rele Dendrocalamus strictus la ki sòti nan peyi Lenn e moun ka jwenn li nan takou Damyen. Yo rele li ankò "Bambou mâle" poutèt antrene li yo prèske plen nèt ak yon kannal tou piti (lumière réduite nan lang franse) ladan yo. Dyamèt ak longè antrene yo varye selon espès banbou a. Lò nou konpare banbou ak anpil lòt kalite pyebwa, n ap wè banbou pa genyen kòs sou li e lò n pase men sou li, n ap wè tij la lis anpil. Tij banbou a genyen ladan l yon bann fib tou long ki kole youn ak Lòt e fib sa yo reprezante jiska 40 pou san pwa tout tij la. Jan fib sa yo fèt la, sa bay tij banbou a yon bann kalite ki fè li soup, li fleksib, li elastik e li manifeste yon gran rezistans a la traksyon. Kalite sa yo fè banbou a tounen yon materyo ki pi enteresan nan konstriksyon pase anpil lòt kalite bwa, e menm asye ak fibwosiman poutèt elastisite li, solidite li an konpresyon, fleksyon li epi rezistans li a sizayman sitou lò yo vle tabli divès estrikti ki pap genyen twòp chay y ap sipòte. 
Yon en banbou. Gade koulè blanch anndan an ki gen lanmidon
Pati enteryè banbou a, li pa twò di, li genyen yon koulè blanch e se pati sa a yo konsidere kòm kè banbou a. Li genyen ladan l yon bann paranchim (parenchymes) ki pèmèt plant lan estoke rezèv manje li yo tankou lanmidon. Pati banbou a ki genyen fib yo plis deyò ke anndan. Tout tan banbou a ap pi rèk, pati deyò a vin pi di poutèt li tiyifye (lignifié) e lò sa a fib yo vin gen plis silis (silice) ladan yo. Lò nou konpare banbou ak nenpòt lòt bwa ki sèvi pou fè mèb, n ap konstate banbou se yon kalite bwa ki lejè anpil ; konsa tou li flote sou dlo, lò y ap transpòte li nan larivyè. 
Depi li fèk sòti nan tè a e toutotan l ap grandi, n ap jwenn anlè chak neyo yon djenn ki pwoteje chom lan sou tout antrene yo paske pandan peryòd sa a tij la frajil e li pa gen rezistans di tou. Men kèk mwa apre tij la fin grandi, djenn sa yo tonbe pou pèmèt branch yo devlope. 
Djenn (gaine) ki pwoteje chom lan sou tout antrene a
Djenn sa yo konn genyen yon bann ti pikan sou yo. Nan nivo chak ne yo, banbou a genyen yon boujon. Boujon sa yo, yo jwenn yo sou tij la tankou boujon sou yon gò (kann, ki vle di, yo sou 2	bò, youn a dwat, youn a gòch, men yo chak nan yon ne. Depi ti boujon an parèt, li deja gen ladan I, tout kantite ne ak antrene ki pral genyen sou tij banbou a, lò li fin devlope nèt apre yo fin plante bouti a. Tij prensipal la genyen boujon pa li ki pral bay yon sèten kantite branch. Branch sa yo ap bay bò kote pa yo lòt ti branch e sou yo chak n ap jwenn, selon espès banbou a, ant 5 al 25 fèy. Kantite branch ki parèt nan chak ne yo, epi mete sou sa: wotè pye banbou a, gwosè tij la ak jan fèy yo pouse, se yon bon endikasyon ki pèmèt moun rive byen idantifye chak espès banbou. Fèy banbou yo alonje e yo genyen nèvi paralèl, menm jan ak lòt plant ki nan menm fanmi an. Fèy sa yo tonbe grenn pa grenn pandan tout ane a epi lòt fèy tou nèf ranplase sa ki tonbe yo. Banbou se yon plant ki rete vèt tout tan nan ane a. 
Yon rizòm banbou (Phyllostachys makinoi), yon tij ki devlope nèt anba tè Banbou genyen tou yon tòt kalite tij ki rele rizòm, men tij sa devlope anba tè. Sèten travay rechèch rive montre, sou yon pwofondè 30 santimèt sèlman, sèten kalite banbou devlope jiska 258 kilomèt rizòm sou yon kawotè, sa vle di, 20 mèt rizòm sou chak mèt kare. Menm travay rechèch sa yo mentre tou ke yon sèl touf banbou rive mare ansanm jiska 6 mèt kib tè. Se poutèt sa, yo di banbou pa gen parèy li kòm plant ki kenbe tè e yo menm rive konstate, forè banbou se sèl kote ki garanti moun bon jan sekirite, nan yon peyi tankou Japon ki konn gen anpil glisman teren sitou lò genyen gwo gwo tranblemanntè. 
Rizòm sa a genyen menm estrikti ak tij aeryèn lan. Chak ne li yo genyen yon boujon ki ka bay yon lòt rizòm anba tè tankou li ka sòti deyò pou l al bay pous k ap devlope pou bay lòt pye banbou. Men gen de lè, yo konn avòte. 
Pous banbou nan dèyè touf la
Pous sa yo, yo rele yo turions nan lang franse e yo sòti nan tè ya ak menm dyamèt tij li pral bay la. Fon di tou, moun ka manje pous banbou sa yo, men sèten espès bay pous ki pi bon kalite pase lòt e kòm egzanp nou genyen Phyllostacbys heterocycla pubescens, Bambusa oldhamii, elatriye, Rekòt pous yo dwe fèt depi pwent yo fèk sòti anba tè a. 
Selon espès banbou a, yo genyen rizòm leptomòf (leptomorphe), sa vle di, ki devlope orizontalman anba tè a. N ap konstate, nan yon sèl sezon, rizòm sa yo vin long anpil epi yo mens. Banbou leptomòf yo bay ti boukèttij. Chaktij sa yo kole youn ak Lòt e yo plis jwenn banbou sa yo kote ki frèt nan rejyon cho yo, sa vle di nan mòn ki wo anpil yo. E nan gwoup sa a, yo jwenn kalite banbou ki rele "Phyllostachys makinoi" la ki sèvi anpit pou fè mèb. 
Genyen lòt espès banbou ki bay rizòm pakimòf (pachymorphe). Rizòm sa yo kout epi yo pwès. Yo menm yo devlope vètikalman, ki vle di, tou dwat. Yo pouse sou yon distans tou kout anba tè a. Banbou pakimòf yo, yo plis jwenn yo nan plenn ak nan mòn ki pa twò wo nan zòn twopikal yo. E nan gwoup sa a, nou jwenn banbou ki nan « genres » : Bambusa, Dendrocalamus, Gigantochloa, elatriye. 
Banbou an flè nan zòn Fò Jak
Rasin banbou yo devlope an kouwòn toutotou ne ki sou rizòm yo e pafwa toutotou ne ki nan baz tij aeryèn lan pou kèk espès. Rasin sa yo trè fen e pou sèten espès yo pa depase kèk milimèt longè, alòske pou kèk lòt espès. yo konn desann byen fon anba tè a pou y al chèche dlo ak manje plant lan bezwen pou li devlope. Men bagay ki pi ekstrawòdinè nan banbou, se fiorezon li. Enfloresans lan se yon panikil pwenti ki swa tèminal swa lateral. Nan chak flè banbou a, genyen ògàn repwodiktè yo ki alafwa mal e femèl. Men, flè banbou a trè ra e moun ki etidye banbou fè konnen, fiorezon plant sa a se yon miste. Flè yo ka parèt menm lè kay tout banbou ki nan menm espès la kèlkeswa laj banbou a swa nan yon zòn swa sou tout yon kontinan. Sèten espès banbou fleri chak ane tankou mayi ak pitimi : men espès sa yo ra anpil, Alòske pi fò lòt espès yo fleri toupatou sou Latè apre 10, 20, 60, 80 e gen de lè apre 100 e menm 120 lane. Se poutèt sa yo di nan peyi d Ayiti, depi yon moun jwenn grenn banbou l ap rich. Ekspè yo pa eksplike lakòz mòd kalite fiorezon sa a ki pa depann ni de laj, ni de wotè plant lan e mete sou sa, kou banbou a fin bay grenn, plant lan epuize, li mouri. 
Grenn banbou a se yon karyòps (caryopse), ki vle di, yon fwi lò li fin devlope ki redwi a grenn nan sèlman. Grenn banbou a genyen fòm oval oubyen silendrik e po ki kouvri li an, li fen oubyen li pwès. Pouvwa jèminatif li pa dire lontan. 
Tij banbou k ap grandi e ki poko janm bay branch
Banbou se yon plant ki grandi vit. Bagay enpòtan nou dwe konnen sou plant sila a ; toutan li pa fin grandi, boujon ki sou tij yo pap janm kòmanse devlope. Sèten espesyalis fè konnen, pa twò genyen lòt plant sou la tè ki grandi pi vit pase banbou. 
Anpil espès banbou genyen yon kwasans ki varye ant 10 al 50 santimèt chakjou. Men rekò a, yo jwenn li nan yon vil japonè ki rele Kyoto, kote yon siyantifik peyi sila a te rive mezire kwasans yon banbou nan yon espès ki rele Phyliostachys heterocycia pubescens, yon banbou ki popilè anpil nan peyi Japon, Banbou sa a te pran kòm kwasans jiska yon mèt 20, ki vle di, 4 pye pandan 24èdtan, Bagay sa a fè yo di, si yon moun genyen enpe pasyans, l ap kapab wè ak je li, banbou sa a kap grandi. 
Yon banbou fin grandi nèt apre 2 al 4 mwa e toutan li pa fin grandi, boujon ki sou tij yo pap janm devlope. Men nan laj sa a, bwa banbou a mou e li pa genyen rezistans ditou. Pou tij la rive jwenn matirite li nèt, li dwe tann ant 3 al 5 lane. Rizòm lan toujou ap devlope anba tè a e Lòt pous toujou ap parèt chak ane. Poutèt li grandi vit e depi li genyen yon lane, l ap kapab bay materyo pou fè papye ; afòske yo blije tann yon plantasyon bwapen genyen ant 15 al 30 lane pou li ka fè menm travay sa a. Fon di tou, banbou a bay ant 2 al 6 fwa plis selilòz pase bwapen yo kiltive sou yon menm kantite tè. Seliloz la, yo jwenn li nan tout plant e se li ki sèvi pou fè papye. 
Bambusa vulgaris Schrader (Banbou jòn a vèt)
Tou depann de espès la, tij aeryèn banbou a genyen divès kalite koulè. Genyen banbou ki vèt fonse ; genyen Lòt ki jòn, wouj, bren, ble e menm nwa. Gen banbou ki genyen koulè jòn ak rèl vèt oubyen koulè vèt ak rèl jòn pal nan sans longè tij la. Nan zòn Laboul, sou wout PetyonVil pou monte Kenskòf, nou ka jwenn nan zòn sila a, kalite banbou ki genyen koulè jòn ak rèl vèt lan. Se yon kalite banbou ki bèl anpil e yo rele li Bambusa vulgaris cv. Vittata oubyen Bambusa vulgaris Schrader. Nan fèm Boche/Mamlad ak nan lakou Damyen, moun ka jwenn kalite banbou sa a tou. 	
20
DIVÈS ‘’GENRES” AK ESPÈS BANBOU MOUN PLIS SÈVI SOU LATÈ
Pami divès espès banbou ki genyen sou Latè moun plis sèvi, nou jwenn yo nan "genres” sa yo : a)	Arundinaria
Anpil espès nan "genre" sila a sòti ann Azi e yo bay materyo ki sèvi pou konstriksyon ak atizana. Kèk espès ki sòti nan peyi Lachin ak youn ki sòti nan peyi Etazini e ki rele Arundinaria gigantea, yo plante yo nan mòn ki wo anpil nan rejyon twopikal yo. 
b)	Bambusa
Se youn nan "genre" ki pi enpòtan. Li bay kalite banbou yo plis jwenn nan rejyon twopikal yo tankou Bambusa vulgaris la. Kalite banbou sa a an jeneral, pa tèlman rezistan lò li pa trete; men li trè bon pou fè papyee moun ka travay ak li nan reforestasyon, tabli brizvan, elatriye. Prensipal espès nan "genre" sa a ki sòti ann Azi e yo plis kiltive, se: Bambusa arundinacea, Bambusa balcooa, Bambusa spinosa, Bambusa oldhamii, Bambusa edulis, Bambusa stenostachya Hackel, elatriye. Nan "genre" sa a genyen kèk espès ki bay bon
kalite kreyòl pou moun manje tankou Bambusa oldhamii. 
c)	Dendrocalamus
Nan "genre" sa a ki genyen jiska 40 espès, yo jwenn plis ann Azi e se la yo jwenn espès ki pi wo yo, ki pi popilè e ki sèvi nan konstriksyon abitasyon, pon ak pou fè atizana. Genyen Dendrocalamus giganteus ki bay tij ki mezire jiska 30 mèt wotè. Genyen lòt tankou Dendrocalamus asper ak Dendrocalamus latiflorus ki bay bon kalite pous pou moun manje. Genyen tou Dendrocalamus strictus ki sèvi anpil nan peyi Lenn ak peyi Pakistan kòm bon manje bèt, brizvan, konstriksyon ak pou fè pat a papye e li pouse byen nan zòn ki on jan sèk. 
d)	Guadua
Nan"genre" sa a ki genyen jiska 30 espès, genyen youn ki rele Guadua angustifolia, yo jwenn nan zòn Amerik di Sid prensipalman nan peyi Kolonbi ak peyi Ekwatè e li genyen pikan sou li. Yo rele li "Le cadeau des dleux" e li bay trè bon materyo pou fè konstriksyon sitou kote ki konn gen tranblemanntè. Banbou sa a li monte tou dwat, li rive jiska 25 mèt wotè ak yon dyamèt ki mezire jiska 20 santimèt e li se youn nan pi bon kalite ak pi bèl banbou ki gen sou Latè. 
e)	Phyllostachys
Ladan li, nou jwenn prensipal espès azyatik yo ki pouse nan zòn sibtwopikal yo, ki vle di, nan mòn ki wo anpil nan zòn ki fè cho yo. Nan "genres'' sa a, yo jwenn espès ki bay pous ki pi bon pou moun manje tankou Phyllostachys dulcis, Phyllostachys meyeri, Phyllostachys viridis, Phyllostachys heterocycla pubescens yo rete ankò moso banbou, Phyllostachys lithophia, Phyllostachys bambusoides, elatriye. Genyen tou lòt espès tankou Phyllostachys makinoi, yo rele ankò makinoi banbou ki sèvi anpil pou fè mèb. Kalite banbou sa a genyen li nan komin Kenskòf, Mamlad ak Marigo nan seksyon kominal Makari. 
f)	Gigantochloa
Nan "genre" sa a, genyen espès azyatik ki wo anpil. Ladan li, genyen yon espès ki rele Gigantochloa apus ki bay bon kalite kreyòl pou moun manje. 
g)	Lòt "genres" yo
Genyen tou anpil lòt 'genres" moun kiltive tankou: Cephalostachyum, Indocalamus, Melocanna, Pseudostachyum, Schizostachyum, Sinobambusa, Teinostachyum, Thamnocalamus, elatriye. 
KLASMAN DIVÈS KALITE BAMBOLI
Jeneralman, yo klase banbou an 4 tip. Klasifikasyon sa a chita sou mòfoloji plant lan, ki vle di, fòm banbou a epi karakteristik ak devlopman rizòm yo. Men si nou chita sèlman sou karakteristik rizòm yo, n ap jwenn 2 gran gwoup banbou :
Bambous cespiteux ou pachymorphe (Bambusa vulgaris)
Banbou ki gen rizòm vètikal oubyen rizòm pakimòf (pachymorphe). Yo rele yo tou "Bambous cespiteux
Bambous duméteux, running bamboo ou leptomorphe
(Phyllostachys mairi noi)
2) Banbou ki gen rizòm orizontal ranpan oubyen rizòm leptomòf {leptomorphe), Yo rele yo "Bambous duméteux" nan lang franse. Yo rele yo tou "running bamboo" nan lang angle. 
De (2) kalite rizòm sa yo marye ansanm ak jan pous yo devlope a pou bay 4 tip banbou sa yo ki diferan youn de lòt
a. - Tip sespite
Tip banbou sa a, moun jwenn yo nan "genres": Bambusa, Dendrocalamus, Gigantochloa, Thyrsostachys, Schyzostachyum, Binochloa, Oxynanthera, Cephalostachyum, elatriye. Banbou sa yo genyen yon rizòm pakimòf, vètikal nan baz tij aeryèn ki rele chom lan. Nouvèl tij yo devlope chak ane a pati boujon ki sou tij vètikal yo epi yo vin bay yon gwo touf banbou. 
b. -	Tip metamòf II
Tip banbou sa a, se tankou yon kalite banbou ki pa regilye pa rapò ak tip sespite a. Moun jwenn yonan "genres" : Meiocanna, Yushania, Ochlandra, elatriye. Yo genyen yon rizòm vètikal anbatè ki genyen nan tèt li divès boujon ki devlope pou bay lòt tij, Sou kò rizòm lan genyen ne, men li pa genyen boujon. Konsa pwent lan sòti dirèkteman anbatè tankou yon poustou nèf. Ane apre yo, lòt pous sòti dirèkteman sou rizòm vètikal la pou vin bay yon latriye lòt ti pous. Nòmalman, pous tou nèf sa yo pa janm fin twò kole sou sa ki pi ansyen yo. 
c. -	Tip ranpan oubyen monopodial
Tip banbou sa a, moun jwenn li plis nan"genre"ki rele Phyllostachys la. Rizòm banbou sa a ranpan oubyen orizontal. Chak ane, ne sou rizòm lan genyen yon boujon e tout tij tou nèf yo devlope a pati boujon ki genyen plis pase 2 lane. Nan yon jaden banbou tip sa a, tij yo kanpe pou kont yo san yo pa fè touf e yo mare antre yo gras a rizòm yo k ap mache anba tè a. Chak ane rizòm lan lonje pou li bay yon tij tou nèf. Konsa, kantite gòl banbou yo vin pi plis nan jaden an. 
d. -	Tip anfipodyal, entèmedyè oubyen metamòf I
Tip banbou sa a, moun jwenn yo nan "genres": Arundinaria, Pleioblastus, Pseudosasa, Semiarundinaria, Chimonobambusa, Sinobambusa, elatriye. Rizòm banbou sa yo orizontal ak vètikal, a la fwa. Sepandan, moun jwenn plis kalite banbou ki bay rizòm orizontal yo. Tij yo kòmanse sòti nan boujon ki sou tij orizontal yo e yo vin bay yon forè banbou ki gaye. Ane apre a, tij tou nèf yo ap pouse sou rizòm vètikal yo nan baz kote ansyen tij la te ye a pou vin fè touf. Nouvo rizòm orizontal yo devlope sou rizòm ki genyen 2 lane. Banbou nan "genres" sa yo, kalite yo vin pi bon chak ane ki pase. 
An rezime, nou kadi, banbou tip sespite a moun plis jwenn li nan rejyon tropikal yo rese poutèt sa yo rele li : tip twopikal. Tandiske lòt tip yo devlope nan zòn sibtwopikal, ki vle di, kote kifèfrèt oubyen nan mòn ki wo anpil nan peyi choyo; se poutèt sa, yo rele yo: tip tanpere oubyen tip ranpan. Rizòm yo lonje anba tè a tankou yon liy kote li devlope yon tòt tij aeryèn ki rele chom lan. Rizòm lan kapab bay lòt rizòm, jiskaske yo vin fòme yon gwo rezo kote youn mele ak lòt. 
Men genyen yon lòt teknik ki pi senp pou ktase divès kalite banbou yo. Teknik sa a
chita sou tay plant lan rive genyen lò li fin devlope nèt. Konsa n ap jwenn:
a)	Banbou nen (Bambous nains), savledi, kitou kout. Tay banbou sa yo pa depase yon mèt edmi (1 m50) wotè e ladan yo genyen Pleioblastus viristriatus, 
b)	Ti banbou (Petits bambous). Banbou sa yo genyen yon tay ki varye ant yon mèt edmi (1 m50) al twa (3) mèt wotè e ladan yo genyen Sasa palmata. 
c)	Banbou mwayen (Bambous moyens). Banbou sa yo genyen yon tay ki varye ant twa (3) al nèf (9) mèt wotè e ladan yo genyen Phyliostachys nigra. 
d)	Banbou ki wo anpil (Bambous géants). Banbou sa yo genyen yon tay ki depase nèf (9) mèt wotè e ladan yo genyen Phyllostachys heterocycla pubescens oubyen Dendrocalamus giganteus, 
VALÈ ALIMANTÈ POUS BANBOU
Pou sèten espès banbou, pous yo se yon bon kalite manje ki garanti kwasans ak devlopman kò kretyen vivan. Lò yo analize 100 gram pous sa yo, yo jwenn ladan yo:
Pous banbou ki prepare pou al kwit
ant 0. 50 gram al 0. 90 gram fib
ant 81 miligram al 86 miligram kalsyòm
ant 0. 50 miligram al 1. 70 miligram fè
ant 3. 20 miligram al 5. 70 miligram vitamin C
ant 0. 07 miligram al 0. 14 miligram vitamin B1 ak konplèks B2
ant 2. 60 gram al 4. 00 gram pwoteyin
-	ant 4. 20 gram al 6. 10 gram idrat de kabòn
-	ant 42 miligram al 59 miligram fosfò
-	ant 1. 80 gram al 4. 10 gram glikòz
-	ant 0. 30 gram al 0. 50 gram grès
-	91 miligram sodyòm
-	ant 0.80 gram al 1.30 gram silis
-	ant 89 al 93 gram dlo
Pou kèk lòt espès, pous yo genyen anpil potasyòm ak vitamin A. Men analiz yo montre tou ke pous banbou ka genyen jiska 17 asid amine, yon pwodui ki enpòtan anpil nan fabrikasyon pwoteyin vyann kò kretyen vivan. 
REKÒTAK TRETMAN BANBOU
Nan rejyon twopikal yo, rekòt banbou a dwe fèt nan fen sezon lapli a, ki vle di, nan peryòd sèk kote ensèk yo pa twò aktif. Yo koupe tij la nan baz la jis anwo ne ki pi ba a; e ckouk ki rete a pa dwe depase 30 santimèt wotè. Tou depann de espès la ak kote plantasyon an fèt la ; premye rekòt la ka fèt ant 4 al 6 lane apre yo fin tabli plantasyon an. Si rekòt la fèt pi bonè, plantasyon an ap bay anpil rejè, men gwosè tij yo ap pi piti. Si yon moun koupe yon touf banbou nèt yon sèl kou, l ap detounen li e banbou a ka menm rive mouri. Nou dwe koupe tij mi yo ki anndan touf la e kite sa ki deyò yo paske se yo menm ki pral garanti kwasans ak devlopman rès touf la. Nou dwe konnen pou chakjenn tij, n ap jwenn youn, 2 oubyen 3 tij ki mi. Gen kote, moun konn pran abitid rekòlte banbou pandan dènye katye lalin lan, kidonk, lò lalin lan desann nèt paske yo obsève pandan peryòd sa a, banbou a pi rezistan e yo konstate dega ensèk yo pi fèb, 
Banbou se yon plant anpil ensèk atake. Ensèk sa yo ponn ze nan jenn pye banbou k ap grandi yo. Lèzeyofin kale, yo bay ti vè ki manje anndan banbou a. Rechèch aketid ki fèt montre ensèk ki nan "genre" Dinoderus yo tankou Dinoderus minutus, Dinoderus brevis, Dinoderus ocellaris ak prèske 12 lòt kalite ensèk ki nan fanmi Bostrichidae yo tankou Scolytus destructor, Lyctoderma africanum, elatriye epi yon seri "cochenilles" tankou Asterolecanium miliaris, Asterolecanium bambusae ak Ochrophora montana fè anpil dega nan banbou. Pati nan banbou a ensèk yo plis atake, se pati anndan tij la ki rele kè banbou a paske se la yo jwenn anpil rezèv plant lan genyen tankou lanmidon, ensèk yo renmen manje. Nan peyi d Ayiti, moun konstate lò yo fin achte yon panye oubyen yon paravan nan lari ki fèt ak banbou, atik sa yo pa dire plis pase yon lane. Anpil lè, apre yon sèten tan, yo prèske tounen pousyè nèt. Kòm nou ka wè lavi yon banbou ki fin rekòlte pa long ditou si yo pa trete li e sitou si yo kite li atè nan yon kote l ap pran chalè ak imidite. Se sa kfè, depi banbou a fin rekòlte, anvan moun travay li, yo dwe trete li pou konbat divès kalite vye vèmin k ap fè dega yo. Kèk rechèch montre, gen kay ki fèt ak banbou trete ki dire jiska 80 lane e menm plis. Nan peyi Lachin, gen yon pon ki mezire 230 mèt longè ak 2 mèt 70 lajè nan yon pwovens ki rele Sichwann (Sichuan). Pon sa a, yote konstwi li pou travèse larivyè Min. Imajine laj pon sa a ; li genyen 1300 lane e li fèt ak banbou ki trete, menm si chak ane yo fè kèk ti reparasyon ladan l. 
Nan rejyon cho yo, youn nan teknikyo sèvi pou trete banbou; se mete li tranpe nan kouran dlo pandan 4 senmenn; tan sa a nesesè pou siknan banbou a, ki vle di, lanmidon an rive fonn; konsa ensèkyo pap jwenn ase manje pou yo rive devlope. 
Menm jan tou, apre moun fin koupe tij banbou a, y ap ka mete li kanpe on kote tou dwat san li pa touche tè ak tout branch ki gen fèy ladan l. Apre 3 al 4 senmenn, y ap koupe tout branch yo kote y ap jwenn anpil lanmidon ki sòti nan kè banbou a, si nou analize fèy sa yo. 
Yon lòt teknik, se kenbe gòl banbou a orizontalman pandan y ap vire l anlè yon boukan oubyen yon flanm dife k ap ba li anpil chalè. Teknik sa a pèmèt yo drese banbou ki kwochi yo epi touye ensèk ki anndan tij la. Nan peyi Taylann, Japon ak Bimani, yo mete gòl banbou yo kanpe nan yon lokal ki chofe ant 120 al 150 degre santigrad pandan kèktan pou yo sa touye ensèk yo, Nan peyi Taywann, yo mete l bouyi nan yon dlo kote yo ajoute swa dlo oksijene ki rele ankò "Peroxyde d'hydrogène: H202 ", swa boraks (borax: Na2B407, 10H2Q), swa soud kostik (soude caustique: NaOH) pandan 30 minit pou pi piti. 
Gen kote, yo badijonnen tij banbou a ak lacho, Teknik sila ede diminye kantite imidite ki nan banbou a e sa fè ensèk yo bat zèl yo, ki vle di, ale fèt wout yo. 
Gen lòt kote, yo mete banbou a tranpe nan gazòyl pandan yon jounen pou trete li oubyen yo mete li bouyi nan goudwon. 
Men teknik ki pi enteresan, se mete gòl banbou vèt yo depi yo sòti nan plantasyon an tranpe nan kèk pwodwi chimik tankou andosulfan oubyen sulfate de cuivre( CuS04) pou konbat ensèk oubyen chanpiyon yo, pandan 12 èdtan pou pi piti. Yo konn pran pwodwi sa yo tou epi fòse yo antre sou presyon nan tout longè tij banbou ki fèk rekòlte a pou al dechouke ensèkyo. Teknik sa a, yo rele li "Capuchonnage" oubyen "Méthode Boucherle". 
Men apre tretman an, nou dwe kite banbou a seche jiskaske kantite imidite a rive ant 8 aM2 pousan. lò li genyen pousantay imidite sa a, banbou a vin pi lejè, sa redwi dilatasyon bwa a pandan li ogmante rezistans li e sa anpeche chanpiyon devlope sou li. Nou dwe konnen tou, si banbou a vin twò sèk, l ap vin twò di pou travay e l ap vin yon jan kasan. L ap pèdi fleksibilite natirèl li e sa ka menm rive kase zouti k ap travay banbou a. 
Yon plantasyon banbou mande swen. Yo dwe koupe tij ki sèch yo ak lòt tij ki genyen ant 4 al 5 lane pou kite plis lè pase sitou nan banbou ki twò toufe yo. Travay sa yo dwe fèt pandan sezon sèch la. 
Banbou ki sèvi kòm bwadi pou koule dalbeton 
Lò n ap seche banbou a, nou dwe mete li kanpe nan lonbray kote li pap pran solèy ak imidite. Si yo kite tij yo kanpe, y ap bezwen 20 jou pou yo fin seche nèt; men si yo mete yo kouche nèt a tè, y ap bezwen jiska 40 jou. 
KI ITILITE PLANT SILA A
Plis pase mwatye moun k ap viv sou latè, se moun ki pòv; e anpil kote sou latè banbou se yon rèv je klè, tèlman plant sa a itil moun sa yo. Se pa pou anyen anpil kote, yo rele li le bois du “pauvre". Menm moun ki genyen gwo mwayen ekonomik nan anpil peyi, konn sèvi avè l tou nan divès aktivite yo. Banbou sèvi nan aktivite konstriksyon ak pou fè mèb nan kay. 
Li sèvi kòm bwadi pou kofray sitou lò moun ap koule daf beton. Ale nan vil Okay, Okap, Dondon ak anpil lòt kote nan peyi a na wè ki jan moun kòmanse sèvi avè l pou ranplase lòt kalite bwadi tankou bwa kanpèch, bayawonn, mangliye, elatriye. 
Kanta pou konstriksyon kay ak mèb ki fèt ak banbou, ale nan Mamiad, na wè. Li sèvi tou pou fè chabon, brikèt ak bwa pou boute. Nou dwe konnen, pouvwa kalorifik banbou, se 5000 kalori pou yon kilogram. Fon di tou, chabon banbou a kòmanse genyen anpil enpòtans Yian endistri enfòmatik, endistri vètrnari, elatriye, 
Gen kalite banbou tankou : Phyllostachys heterocycla pubescens oubyen Gigantochioa apus, moun manje kreyòf ki fèk pouse nan dèyè manman an. Kreyòl sa yo ki rele poustou, se yon bon legim kretyen vivan konn manje lò yo tou fre. Yo manje yo tou swa an salad, swa an konsèv oubyen lò yo seche, Peyi ki pi gwo ekspòtatè pous banbou sou Latè, se peyi Japon ki voye vann poutèt pa li chak ane plis pase 80, 000 tòn ak peyi Lachin ki voye vann bò kote pa li plis pase 140, 000 tòn. Kanta peyi Etazini, moun lakay li manje chak ane apeprè 30, 000 tòn legim sila a. 
Kay an banbou nan Boche Namlad
Pous banbou genyen menm valè alimantè ak zonyon e se yon manje ki genyen anpil vitamin ak anpil lòt materyo enpòtan pou devlopman kò kretyen vivan. Chè a sanble ak chou palmis e li gen gou aticho. 
Pous sa yo, moun rekolte yo lò yo trè jèn, ki vle di, lè yo fèk sòti anba tè ya. Pou sèvi ak yo, yo retire sèlman djenn ki kouvri tout kò a. Gen peyi ki menm ekspòte pous banbou sa yo apre yo fin mete yo nan bwat. Moun manje tou grenn banbou lè yo rive jwenn li e yo prepare l menm jan ak diri. Nan kèk peyi, moun sèvi akfèy ban bou wòwòt yo kòm legirm. Kit se fèy yo, kit se kreyòl yo, banbou se yon manje enpòtan pou bèt ki rele panda a, yon «ours» yo jwenn nan kèk peyi azyatik tankou Lachin kote anpil moun fè konnen egzistans bèt sila a marye anpil ak egzistans banbou; paske banbou, prensipalman espès ki nan genre Sinarundinaria se prèske sèl plant li manje. 
Atik atizana banbou k ap fèt nan atelye ekòl Boche - Namlad
Banbou sèvi tou nan fabrikasyon yon bann atik atizana tankou evantay, kòbèy, bwadan (cure- dents), ankadreman foto, kofrè pou mete bijou, chapo, panye legim, panye mango, panye tomat, banbou trese, poubèl pou mete fatra, nechèl, paravan, gode, tas oubyen tenbai pou moun bwè dlo, laye oubyen bichèt pou vannen mayi, pitimi oubyen diri, rato pou gaye grenn sou glasi, bwat sekrè pou sere lajan, ma pou monte drapo, baton pou moun mache, kalòj pou mete poul oubyen lòt kalite zwazo, panye pou fè gabyon, bagèt ak kiyè pou moun manje, rido, sandal, elatriye. Jounen jodi a, genyen anpil bèl atik atizana dekoratif ak atizana itilitè ki fèt ak banbou moun rive ekspòte e ki rapòte anpil lajan. Tij banbou sèvi tou kòm kannal pou wouze tè, ma pou kenbe vwal batiman, manjwa akabrevwa pou elvaj bèt volay, nas akflèv pou kenbe pwason oubyen fè elvaj zwit, tonnèl, pipirit pou transpòte danre, gòl yanm, kouto pou tiye pit, sandriye, kach po pou mete plant dekoratif, vaksin nan rara ak rabòday epi flit nan ti òkès grenn siwèl ak
Lòt enstriman mizik tou. Fèy yo sèvi pou kouvri kay. Gen kèk peyi, moun sèvi ak tij banbou pou tire gwo kout kanno oubyen fedatifis lò genyen kèk manifestasyon ofisyèl, paske lò yo lage tij banbou a nan dife, li fè yon gwo eksplozyon. Menm teknik sa a, yo te konn sèvi avè l nan tan lontan pou kouri dèyè bèt sovaj nan forè. Nou dwe konnen ti branch yo konn sèvi pou fè manch pip. Sèten dokiman rapòte ke chinwa yo, 400 lane anvan Jezikri, te sèvi akgwo tiyo banbou pou transpòte gaz natirèl. 
Pwoteksyon bèj ravin ki fèt ak banbou
Banbou sèvi nan endistri k ap fè papye, playwoud, kontreplake, elatriye. Nan yon peyi tankou Lenn, 70 pousan bwa ki sèvi pou fè papye, se banbou. Kanta pou peyi Brezil, li genyen 700, 000 ekta tè ki plante ak banbou pou fè papye tou. Travay sila a posib paske banbou genyen anpil selilòz ladan 1. Banbou ka fè yon kalite papye solid ki sèvi pou fè sak siman. Yo sèvi avè l tou pou fè divès kalite papye siperyè tankou : « papler Kraft, papler d'imprimerie, papler à lettres, etc ». Nou dwe konnen, 4 tòn tij banbou vèt(chom) bay yon tòn pat a papye. Banbou yo ka distile li, e yo rive ekstrè ladan 1 yon kalite alkòl. Lò yo melanje li ak gazclin, li rive ogmante randman motè machin. Poutèt tij banbou a dwat, li elastik epi li rezistan, anpil chasè ak atizari nan peyi tankou Japon ak Nouvèl Gine sèvi avè 1 pou konstwi "arc" ak flèch pou fè lachas. 
Banbou sèvi tou nan aktivite rebwazman, konsèvasyon sòl ak dlo, pwoteksyon sous ak bèl rivyè, tretman ravin, tabli brizvan ak pwoteksyon anviwònman. Pa bliye, yon forè bwapen bezwen ant 15 al 30 lane pou li rive tabli, alòske yon forè banbou kote yo kapab fè li, bezwen sèlman ant 3 ak 5 lane epi mete sou sa, toutan moun ap koupe banbou a, li toujou ap repouse. 
Brizvan banbou nan yon plantasyon pwa
Nou dwe konnen tou kantite fèy sèch (10 santimèt epesè chak ane) ki tonbe sou tè a ak kantite rizòm li genyen anpeche ewozyon e fasilite dlo lapli ka p antre anba tè a pou al gonfle sous ki pral bay larivyè. Banbou yo sèvi avè l tou kòm kanalizasyon nan pwojè dlo potab ak pou fè "Cannes à pèches'.
Brizvan banbou nan yon plantasyon pwa
Kòm Lòt itilite, banbou ka ranplase fè nan beton paske a la traksyon, li kapab reziste jiska 3500 kilogram pa santimèt kare. Nan kèkpeyi kote yo fè kay ki wo e pafwa ki depase 70etaj, yo konn rive fè tout echafodaj la nèt ak banbou. Jounen jodi a, genyen ekipman yo devlope pou prepare banbou modifye. yon kalite materyo ki pèmèt moun prepare yon bann lòt kalite atik banbou ki bèl, ki chè e ki solid anpil, Rizòm sèten kalite banbou konn sèvi pou fè mancb kouto, manch sak oubyen manch paraplwi. 
Fèy sèch (mulch) ki kouvri tè a nan yon plantasyon banbou
Chèz ki fèt ak banbou modifye
Nich zwazon nan yon pye banbou
Genyen anpil zwazo ak kèk lòt bèt sou Latè, se nan forè banbou yo jwenn abri pou yo rete. Selon dyamèt ak solidite li, banbou sèvi pou fè poto, planch, pon, kloti, zouti pou travay tè, planche nan kay, elatriye. Yo menm rive kalkile, sou yon menm kantite tè, yon forè banbou bay plis oksijèn pou moun ak bèt respire pase forè nenpòt ki lòt kalite pyebwa. 
Pou fini n ap di plant sila a tèlman gen itilite ke divès chèchè rive resanse plis pase 1500 bagay moun fè jounen jodi a ak banbou. 
KÈK REMÈD YO JWENN NAN PLANT SILA A
Sèten dokiman fè konneafèy banbou seche bay yon poud ki genyen 20 pou san pwoteyin (crude protein) ak anpil anti oksidan, yon pwodui ki ede konbat divès maladi kansè. Moun ka mete poud sa a nan manje li chak maten menm si genyen pous banbou nan manje l ap manje a. 
Anpil enfòmasyon fè konnen tou plant sa a sèvi pou trete maladi tankou opresyon (asthma), emowoyid ak emoptizi (hémoptisle), yon rnaladi ki fè moun krache san ki sòti swa nan trache; swa nan bwonch oubyen poumon moun nan. Yo sèvi tou ak banbou kòm remèd pou konbat lafyèv ak divès kalite pwazon. Sèten travay rechèch montre ke tizann fèy banbou se yon bon remèd pou moun ki soufri maladi dyabèt. Gen yon pwodui ki rete tabashir yo jwenn anndan tij sèten espès banbou; pwodui sa a se yon concrétion siliceuse ki sèvi kòm tonique rafra'ichissant, kòm aphrodisiaque e menm kòm medikaman pou trete divès maiadi. 
Tabashir nan yon antrene banbou
KI Pi BON KONDISYON POU PLANT SA A DEVLOPE
Kit se fredi, kit se chalè ; pa gen okenn kalite tanperati ki fè banbou pè. Sèten espès rive viv nan zòn ki fè cho anpil e yo reziste lò tanperati a monte jiska 45 al 46 degre santigrad ; e sèten lòt kalite banbou rive viv nan zòn ki fè frèt anpil e yo reziste lò tanperati a desann ant 18 al 40 degre santigrad anba zewo. Konsa tou, genyen banbou ki viv nan mòn ki wo anpil e ki mezire jiska 4000 mèt altitid. Men an jeneral divès kalite banbou yo bezwen yon tanperati ki varye ant 9 al 36 degre santigrad. 
Dapre sèten dokiman listwa rapòte, apre ameriken yo te fin lage premye bonb atomik yo a sou vil Iwochima nan peyi Japonjou ki te lendi 6 dawou nan lane 1945 lan e kote 80. 000 kretyen vivan te pèdi lavi yo yon sèl kou, sèl espès vivan ki te rete nan tout zòn kote bonb lan te tonbe a, se yon banbou. Malgre tout tij aeryèn lan te boufe nèt, men rizòm anba tè a te rete byen vivan, 
Men youn nan eleman ki pi enpòtan pou banbou devlope, se sa yo rele imidite a e banbou bezwen yon plivyometri ki varye ant 1200 al 4000 milimèt lapli nan yon lane ak 80 pou san « humidité relative ». Men kantite lapli ki pi piti banbou a bezwen pou li devlope, se 700 milimèt rive jiska 1020 milimèt nan yon lane. 
Banbou se yon plant ki pa tèlman pouse byen nan tè marekay, nan tè ki lou, kidonk ki genyen anpil ajil, tè ki gen dlo chita ak tè sale. Banbou deviope pi byen nan tè ki pa gen dlo chita, ki gen enpe ajil, ki gen limon epi tè rapò ki fon, ki rich e ki gen anpil matyè òganik. 
Espès banbou yo jwenn nan "genres" tankou Bambusa ak Dendrocalamus yo kapab devlope byen nan tè plenn bò lanmè pou rive nan mòn ki genyen ant 500 al 800 mèt altitid. Tandiske Lòt kalite banbou tankou sa ki nan "genres" Phyllostachys, Arundinaria, Melocanna, elatriye, yo devlope byen nan mòn ki wo, sa vle di, kote ki frèt nan zòn twopikal yo. 
KI JAN YO REPWODWI PLANT SILA A
Lò moun jwenn semans banbou; yo ka fè pepinyè a nan tè ki fon e ki pa gen dlo chita. Lò tè a fin prepare, y ap simen grenn yo nan ti siyon ki genyen 20 santimèt ant yo chak. Tè pepinyè a dwe byen imid. Ti plan yo, moun kapab transplante yo lò yo genyen yon lane. Lò sa a y ap genyen ant 15 al 45 santimèt wotè e yo dwe rache yo ak tout mòt tè a. 
Pepinyè banbou
Lòt jan, yo plis repwodwi banbou; se ak teknik ki rele boutiray la, Yo ka sèvi ak tij aeryèn lan ki genyen ant youn al 2 lane, sa vle di, ki kòmanse di. Bouti sa yo ka genyen jiska yon mèt longè ak 3 ne ki genyen boujon yo byen fòme. Toujou pran yon ti tan pou peze boujon yo ki dwe rete byen di anba gwo pous nou. 
Nou ka sèvi tou ak branch banbou sa yo pou fè bouti, men nou dwe pran yo tou sou plant ki genyen ant 2 al 3 lane. 
Bouti banbou (Bambusa vulgaris)
Bouti sa yo pa dwe twò long e yo dwe genyen de (2) ne. Kalite bouti sa yo, nou ka plante yo tou dwat dirèkteman nan sache plastik. Nan ne anlè a, n ap kite kèk ti branch ak fèy ladan yo e n ap tranpe yo nan dlo pandan 2 jou anvan nou mete yo nan sache a. 
An jeneral, pi gwo bouti yo, nou ka antere yo nèt anba tè orizontalman ak boujon yo sou kote. Nan mitan antrene yo e nan pati anlè a n ap fè yon twou ak yon manchèt byen file, n ap mete dlo ladan yo epi n ap bouche twou a anvan nou antere bouti a nèt. 
Yo konn sèvi tou ak gòl banbou a pou fè plan nan pepinyè. N ap antere gòl la nèt selon menm prensip nou sòt dekri anvan an. Apre 6 al 8 mwa, n ap séparé plan ki pouse yo e n ap rache yo ak tout mòt tè pou nou transplante yo. Yon lòt teknik enteresan nou ka sèvi pou n plante banbou se tranpe bouti yo nan dlo pandan de (2) jou anvan nou mete yo anba tè. 
Pou banbou ki genyen rizòm leptomòf yo, sa vle di, ki pouse kote ki frèt yo, se ak rizòm yo, moun dwe sèvi pou fè plan. Bouti ki fèt ak tij aeryèn yo pa pouse Rizòm sa yo ki pouse nèt anba tè, moun dwe pran yo sou plant ki jenn yo. Yo dwe konsève yon pati nan tij aeryèn nan ki mezire jiska 90 santimèt longè ak enpe branch sou li. Pou espès sa yo, rizòm yo dwe genyen pou pi piti 10 ne ak tout jèm. Si genyen dlo wouzay, bouti yo ka genyen ant 3 al 4 ne. Rizòm ki on jan sòti nan tè a, yo menm yo pouse pi vit. Toujou sonje, chak fwa nou fin plante bouti yo, nou dwe wouze yo. Apre sa n ap kouvri tè ak pay pou konsève imidite a. 
Yon jenn plantasyon banbou
Si n ap fè yon plantasyon ak banbou ki nan "genres" Bambusa oubyen Dendrocalamus yo, nou ka plante plan yo jiska 6 mèt youn ak lòt, sa vle di, sou yon kawotè n ap bezwen 358 plan. E sou kantite tè sa a, apre 3 al 4 lane, moun ka rive rekòlte jiska 2000 gòl banbou chak lane k ap vin apre yo. 
Men si se Phyllostachys makinoi, ki vle di, makinoi banbou pou fè mèb, nou ka plante yo jiska 4 mèt ant yo chak, sa vle di, sou yon kawo tè n ap bezwen 806 plan. 
Apre 2 al 3 lane, moun kapab rive rekòlte nan yon plantasyon makinoi jiska 5. 000 gòl banbou chak lane apre yo sou yon kawo tè. 
Pou plante yon ti pye banbou, nou dwe prepare yon twou ki genyen 40 santimèt longè, lajè ak pwofondè. N ap mete pay nan fon twou a anvan nou plante li. Apre sa, n ap plen twou a ak tè nwa ke n ap byen foule. Pa bliye mete anpil pay nan dèyè ti plan an lò nou fin plante l pou ede konbat movè zèb ak pou konsève imidite sou yon mèt dyamèt. 
Yon sèl pye banbou moun plante ka pwodui apre 35 lane jiska 15 kilomètgòl. E yo jwenn tou ke plant sila a pa gen parèy li nan pwodiksyon biyomas, piske yon kawotè ki plante ak sèten kalite banbou rive pwodui chak ane jiska 50 tòn biyomas. -
AVNI BANBOU NAN PEYI D AYITI
Peyi d Ayiti se yon teritwa ki genyen 27. 750 kilomèt kare. Nan tout tè li genyen an, 80 pousan se tè mòn, se tè pandye e an plis 52 pousan ladan yo genyen pant ki depase 40 pousan. Nan lane 2002, yon pwojè leta ayisyen fè foto aeryèn tout peyi a. Travay sila a, lò yo te fin analize l montre ke rete sèlman l, 25 pousan tè ki rete forè sou yo toujou. Na konprann pou ki sa depi kèk tan, tè ak anpil lòt materyo prèske pa rete ankò sou do mòn yo tankou dlo lapli prèske pa ka kontinye al gonfle sous ak rezèvwa anba tè a. Chakfwa yon lapli fin tonbe nenpòt ki kote nan peyi a, se pa ti kras inondasyon, se pa ti kras deboulay tè, se pa ti kras dega moun konstate ak de (2) na wè yo. Malgre plis moun nan tout peyi a toujou bezwen plis dlo, men jounen jodi a tout moun pè lapli kou yon fizi de kou. 
Depi lontan anpil moun toujou ap pale de rebwazman kòm solisyon a gwo pwoblèm debwazman, sovaj k ap kraze grannkès peyi a. Pou avantay nou konstate plant ki rele banbou a ofri pou jan li:
-	kenbe epi kouvri tè sou pantyo
-	kenbe dlo lapli
-	ka mete brid nan bouch ravin yo epi pwoteje bèj rivyè yo
-	grandi vit
-	pa pran tan pou moun rekolte li
-	bay anpil repous
-	bay, ak bon jan teknoloji, divès pwodui kap ede moun fè lajan, 
nou kwèjounen jodi a plant sila a rete yon altènativenteresan, nou ta dwe kontinye fouye pi piis, paske li ka potè patisipasyon pa li nan tout pwogram rebwazman serye kika ede refè figtanviwònman an epi amelyore lavi moun k ap travay tè pou n pa di lavi tout moun nan peyi d Ayiti. 
Yon mòn peyi d Ayiti ki fin debwaze nèt
Banbou mele ak pwa apre de (2) lane nan yon tèt mòn ki te fin kale nèt
Nou pap fini koze sa a, san nou pa di :
Banbou, se pa soufle sèlman moun ka soufle l, li ka sèvi tou pou fè anpil Lòt bagay k ap ede kretyen vivan viv pi byen. 