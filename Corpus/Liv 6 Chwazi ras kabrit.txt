Title: Liv 6: Chwazi ras kabrit
Author: Project staff/CDRH/Hollis
Published Info: LE NATAL,AYITI
Type: Academic
Source: Instructional
Published Date: 1987

#======= ========== =========#

Chwazi ras kabrit 
Avètisman
Nou voye yon gwo mèsi bay responsab fèm Papay yo Nou remèsi tout moun ki fè elvay kabrit nan Plato Santral la ki te ede nou teste liv sa a an- van nou pibliye li. Nou p’ap bliye Agwonòm Normil Henry pou ankourajman li te ba nou nan preparasvon liv sa yo sou amelyorasvon ras kabrit nan peyi d’Ayiti.
Men lis moun ki te patisipe nan preparasyon liv sa a:
Frantz Ewald :
Aino Peron :
Wilfrid Dalzon : Yves-Frangois Pierre Christine Hollis : Rudy Gaspard :
Théodore Gaetan : Edwin Geers :
Sara Guthrie Geers : Manuel Sanchez : Enprimè :
liv
Odyovizwèl/CDRH, responsab pwodiksyon Asistan odyovizwèl/CDRH Tradiksyon/CDRH Sosyològ/Konsiltan CDRH Konsiltan/“Education Development Center” Agwonòm, Administratè pwojè kabrit Fèm Papay
Ajan veterinè, Distri Agrikòl Ench Ekspè nan elvay/Winrock Ekspè nan ekonomi agrikòl/Winrock Ekspè nan nitrisyon bèt/Winrock Le Natal/Ayiti
•	Winrock International
Institute for Agricultural Development.
•	Ministère de l’Agriculture, des Ressources Naturelles et du Développement Rural.
•	Centre de Développement des Ressources Humaines (CDRH).
•	CDRH prepare liv sa a, selon konsiyn li resevwa nan men “Winrock” ak agwonòm Damyen, ki sou pwojè kabrit Plato Santral la.
•	Piblikasyon liv sa a fèt selon regleman ki nan akò don nimewo 521-0181(2) ki fè pati yon pwogram ke Ajans Ameriken ki rele AID a, mete sou pye, pou ede kèk pwojè k’ap mache nan peyi d’Ayiti.
Si ou bezwen gen kabrit ki annam, ki ansante, ki devlope rapid epi ki bay plis vyann, fòk ou bat, lè ou ap chwazi tèt kabrit, pou ou triye sa ki soti nan bon ras, ki anfòm, ki pa malad epi ki byen devlope.
Gade kabrit ki soti nan move ras, pa pi fasil pase gade kabrit ki soti nan bon ras. Se menm kantite travay la. Men, si nou vle travay sa a rapòfe nou plis, nou fèt pou chwazi kabrit ki soti nan bon ras.
Pye byen djanmm epi byen dwat
Sou ki sa moun gade lè yo ap triye klas kabrit ?
•	Sou eta plim kabrit la ak po li. Kabrit ki byen manje gen plim swa epi po li pa gen maling.
•	Sou eta rès kò kabrit la. Li pa fèt pou ni twò gra, ni twò mèg. Kabrit ki pa anneta pa bay bon rapò.
Manmèl li ak tete li fèt pou byen devlope.
Kòf lestonmak li pafèt pou etwat.
•	Je kabrit la fèt pou klere. Si je kabrit la yon jan pich- pich sa ka vle di kabrit la malad.
•	Rèl do kabrit la fèt pou djanm, byen dwat. Rès kò kabrit
la fèt pou desann epi pou pòtray li byen devlope.
•	Nan zafè kwazman, bouk kabrit la fèt pou gen gwo grenn. Fòk tou de grenn yo menm gwosè, byen pan- dye nan fouk li. Fòk bouk la fronte, fòk li begle pou fè konnen li anvi kwazman.
Femèl kabrit la fèt pou anchalè, bouboun li byen devlope epi fòk li ka fè pitit.
Manmèl femèl kabrit la fèt pou li anfòm, byen chita, san tete anplis. Pase men sou manmèl la pou wè si li pa gen bouton, k iche oswa donnen.
•	Egzamine zòrèy kabrit la pou wè si li pa gen gal, si li pa kcche oswa blese. Pase men anba machwè kabrit la. Tout kò kabrit la fèt pou byen lis.
•	Gade andedan bouch kabr t la. Ou ka wè laj yon kabrit sou dan li. Tout tan kabrit la gen mwens gwo dan l’ap ka bay plis pòte.
•	Egzamine zago yo. Gade jan kabrit la mache. Si kabrit la bwete, sè ke li gen yon pwoblèm nan zago oswa nan pye. Li ka pa bay bon rannman.
Prekosyon nou pran nan chwazi tèt kabrit ap fè nou gen yon meyè kolonn kabrit. Si kabrit yo byen chwazi, yo manje byen epi yo byen swen y’ap bay pitit ki pi anfòm, pi ansante, y’ap gen plis vyann epi machann ap bay pi bon pri pou yo nan mache.
Ajan ekstansyon an ka ede nou chwazi kabrit. Li kapab bay plis esplikasyon sou anpil lòt bagay nou ka fè nan chwazi femèl ak bouk kabrit.
Ki sa ki pèmèt kabrit bay bon rannman.
Twa (3) bagay ki fè kabrit bay meyè rannman ak viv an¬sante :
1.	Youn, se sa yo man,e.
2.	De, se jan nou okipe yo,
3.	Twa, se nan ki ras kabrit yo sòti.
Twa bagay sa yo mache ansamn tankou twa wòch dife
nou wè nan pòtre sa a.
Touletwa enpòtan nan rannman kabrit la. San youn, de lòt yo pa sèv.