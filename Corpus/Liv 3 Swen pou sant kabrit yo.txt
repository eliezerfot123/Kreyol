Title: Liv 3: Swen pou sante kabrit yo
Author: Project staff/CDRH/Hollis
Published Info: LE NATAL,AYITI
Type: Academic
Source: Agronomy
Published Date: 1987

#======= ========== =========#

Swen pou sante kabrit yo
Avètisman
Nou voye yon gwo mèsi bay responsab fèm Papay yo. Nou remèsi tout moun ki fè elvay kabrit nan Plato Santral la ki te ede nou teste liv sa a an- van nou pibliye li. Nou p ap bliye Agwonòm Normil Henry pou ankouraj- man li te ba nou nan preparasyon liv sa yo sou amelyorasyon ras kabrit nan peyi d’Ayiti.
Men lis moun ki te patisipe nan preparasyon liv sa a:
•	Frantz Ewald :	Odyovizwèl/CDRH, responsab pwodiksyon liv
•	Aino Peron :	Asistan odyovizwèl/CDRH
•	Wilfrid Dalzon :	Tradiksyon/CDRH
•	Yves-François Pierre :	Sosyològ/Konsiltan CDRH
•	Christine Hollis :	Konsiltan/“Education Development Center”
•	Rudy Gaspard :	Agwonòm, Administratè pwojè kabrit Fèm
Papay
•	Théodore Gaétan : 	Ajan veterinè, Distri Agrikòl Ench
•	Edwin Geers :	Ekspè nan elvay/Winrock
•	Sara Guthrie Geers : 	Ekspè nan ekonomi agrikòl/Winrock
•	Manuel Sanchez : 		Ekspè nan nitrisyon bèt/Winrock
•	Enprimè :	Le Natal/Ayiti
•	Winrock International
Institute for Agricultural Development.
•	Ministère de l’Agriculture, des Ressources Naturelles et du Développement Rural.
•	Centre de Développement des Ressources Humaines (CDRH).
•	CDRH prepare liv sa a, selon konsiyn li resevwa nan men Winrock” ak agwonòm Damyen, ki sou pwojè kabrit Plato Santral la.
•	Piblikasyon liv sa a fèt selon regleman ki nan akò don nimewo 521-0181(2) ki fè pati yon pwogram ke Ajans Ameriken ki rele AID a, mete sou pye, pou ede kèk pwojè k’ap mache nan peyi d’Ayiti.
Kouman ou fè konnen si yon kabrit enganm
•	Li toujou ap manje.
•	Plim li byen swa, byen klere.
•	Li remoute manje.
•	Pye li djanm ak bon zago.
•	Je li byen klere, byen vivan.
•	Zansiv li, ak glas je li, fèt pou byen woz.
Pou kabrit ki enganm yo pa malad, fòk yo manje byen, bwê bonkou dlo, resevwa bon swenvay. Fòk yo rete yon kote yo ka jwenn lonbray, ki pa fè labou lè gen lapli.
Kouman ou fè konnen si yon kabrit malad ?
•	Li pa vle manje.
•	Li anvi rete poukont li, Iwen lot kabrit yo.
•	Glas je li ak zansiv li pal-pal, yon jan blanch, yo pa wòz.
•	Nen li ap fè larim, djòl li plen bave.
•	Li pa remoute manje
•	Li mache kwochi, anvi bwete.
Lè ou wè kabrit la nan eta sa a, chache jwenn ak ajan ekstansyon an pou ede ou trete kabrit la. Li ka di ou kisa pou fè pou kabrit la.
Sante kabrit la se soukont ou.
Voye je sou kabrit ou (Obsève yo) chak jou. Kabrit mande karès. Si ou pa voye je sou yo chak jou, ou p’ap ka konnen si yo pa malad.
Manje a se yon gwo bagay. Fòk yo manje pou vant yo plen, lè fini, gen kalite manje pou yo manje pou yo ka rete enganm pou yo ka devlope byen. Sa vle di fòk yo jwenn ti sèl yo alèz epi fòk yo bwè bon dlo pwòp.
Fè posib nou pou kabrit nou yo pa rete kote ki sai oswa ki gen labou, keseswa kabrit ki mare nan jouk, keseswa kabrif ki Sage nan pak.
Pwoblèm sante
I.Avòtman (Foskouch)
Avòtman se lè yon manman met’ba anvan pitit la pare peu viv poukont li. Plede goumen ak trokekòn ka lakòz yon manman kabrtt anvòte. Si yon kabrit ki plenn pa jwen ase pwoteyin (manje ki pou chofe li) sa ka fè li anvòte. Gen de lè, se yon enfeksyon ki lakòz bèt la fè foskouch. Chache wè ak ajan veterinè oswa ajan ekstansyon zòn nan lè nou gen mòd pwoblèm sa yo.
2.	Dyare (Vant pase)
Anpil de lè, premye sa ki fè ou konnen kabrit la malad se lè li pa okabine grennen. Gen divès bagay ki ka bal vant pase :
•	Chanje manje
•	Ti kabrit fèk fèt ki pa tete lèt kolostwòm (premye lèt manman) twa premye jou yo ka pase tout vi yo ak pwoblèm enfeksyon ki ka ba yo dyare.
•	Lè kabrit mouye nan lapli, li santi fredi, sa tournante yo epi li ka ba yo dyare.
•	Lè yo gen vè.
•	Mikwòb nan kote y’ap viv la ka ba yo vant pase tou.
Se sa ki fè jouk yon kabrit fèt pou pwòp si tou pou ti kabrit ki fèk fèt.
Lè ou gen pwoblèm kabrit ki gen vant pase, ou ka bali sewòm oral. Chache wè ak ajan veterinè a oswa ajan ekstansyon an.
Parazit deyò
Parazit andedan
3.	Parazit deyò — Parazit andedan
Sa yo rele parazit deyò a se tibèt tankou : pou, poupoul, oswa tik. Pa manke poud ak dlo ou ka achte pou aspeje parazit sa yo. Mande ajan ekstansyon an ede ou.
Gen plizyè tchèk ou ka fè sou kabrit la, pou ou wè si li gen parazit andedan vant li. Dabò kabrit la parèt dwòl, plim li pa swa, li yon jan fèb, zansiv li ak glas je li yon jan blanch. Pi souvan, li gen vant pase tou lè sa yo.
Ajan ekstansyon an ka ede ou fè tretman pou elimine mòd parazit sa yo. Nan tout bagay sa yo, meyè remèd la se byen okipe bèt ou. Gade yo yon kote ki pwòp, ki pa gen labou, Fòk kabrit la byen man.e, bwè bonkou dlo pwòp.
Zago pouri
4.Zago pouri :
Sa rive lè kabrit pede kanpe nan labou, nan kote ki sal ak lè zong pye yo pa byen fèt. Zago pouri se yon maladi ki pa ra. Premye jès ou ap wè, sèke kabrit la bwete, mache kwochi. Depi ou wè sa, fè zong pye kabrit la.
Kòman pou ou koupe zong pye kabrit.
Zong pye kabrit byen koupe.
5.	Zago kabrit pouse tout la jounen, tout lannuit, tankou zong moun. Si yo twò long, yo jennen pye kabrit la, yo fè li mache bwete, li paalèz pou li kouri dèyè manje ak dlo. Sèl jan pou ou evite sa se fè zong pye kabrit ou. Si ou pa kapab, mande ajan ekstansyon an, pou li mon¬tre ou.
6.Abse
Kabrit konn gen abse : gwo bouton chaje ak postim. Sa rive lè mikwòb antre nan kèk kote kabrit la blese oswa grafounyen. Pa rete gade abse a ap tann li mi,
pou li pete poukont li. Fè remèd pou kabrit, pou abse a pa kontamine lòt kabrit yo.
Lè ou gen yon kabrit ki gen abse, pale sa ak ajan veterinè a oswa ajan ekstansyon an. Yo ka ede ou trete maladi a. Gen de lè, menm si ou pran swen bèt ou, yo ka malad kanmèm. Li t’a toujou pi bon pou ou veye pou bèt ou pa malad pou ou oblije trete yo. Premye sekrè a, se bay bèt yo manje byen, bonkou dlo epi pa gade yo kote ki sal, ki gen labou.
Okipasyon
Ki sa ki pèmèt kabrit bay bon rannman.
Twa (3) bagay ki fè kabrit bay meyè rannman ak viv an- sante :
1.	Youn, se sa yo manje.
2.	De, se jan nou okipe yo,
3.	Twa, se nan ki ras kabrit yo sòti.
Twa bagay sa yo mache ansamn tankou twa wòch dife nou wè nan pòtre sa a.
Touletwa enpòtan nan rannman kabrit la. San youn, de lot yo pa sèvi.