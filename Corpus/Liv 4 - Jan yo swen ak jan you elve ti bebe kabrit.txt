Title: Liv 4: Jan yo swen ak jan you elve ti bebe kabrit
Author: Project staff/CDRH/Hollis
Published Info: LE NATAL,AYITI
Type: Instructional
Source: Agronomy
Published Date: 1987

#======= ========== =========#

Jan yo swen ak jan you elve ti bebe kabrit
Avètisman
Nou voye yon gwo mèsi bay responsab fèm Papay yo. Nou remèsi tout moun ki fè elvay kabrit nan Plato Santral la ki te ede nou teste liv sa a anvan nou pibliye li. Nou p’ap bliye Agwonòm Normil Henry pou ankourajman li te ba nou nan preparasyon liv sa yo sou amelyorasyon ras kabrit nan peyi d’Ayiti.
Men lis moun ki te patisipe nan preparasyon liv sa a:
•	Frantz Ewald :	Odyovizwèl/CDRH, responsab pwodiksyon liv
•	Aino Peron :	Asistan odyovizwèl/CDRH
•	Wilfrid Dalzon :	Tradiksyon/CDRH
•	Yves-François Pierre :	Sosyològ/Konsiltan CDRH
•	Christine Hollis :	Konsiltan/“Education Development Center”
•	Rudy Gaspard :	Agwonòm, Administratè pwojè kabrit Fèm
Papay
•	Théodore Gaétan : Ajan veterinè, Distri Agrikòl Ench
•	Edwin Geers :	Ekspè nan elvay/Winrock
•	Sara Guthrie Geers : Ekspè nan ekonomi agrikòl/Winrock
•	Manuel Sanchez : Ekspè nan nitrisyon bèt/Winrock
•	Enprimè :	Le Natal/Ayiti
•	Winrock International
Institute for Agricultural Development.
•	Ministère de l’Agriculture, des Ressources Naturelles et du Développement Rural.
•	Centre de Développement des Ressources Humaines (CDRH).
• CDRH prepare liv sa a, selon konsiyn li resevwa nan men “Winrock” ak agwonòm Damyen, ki sou pwojè kabrit Plato Santral la.
•	Piblikasyon liv sa a fèt selon regleman ki nan akò don nimewo 521-0181(2) ki fè pati yon pwogram ke Ajans Ameriken ki rele AID a, mete sou pye, pou ede kèk pwojè k’ap mache nan peyi d Ayiti.
Yon kabrit plenn ki nan bon swenyay bay pitit ki grandi pi vit. Li bay plis vyann epi li rapòte plis kòb lè li rive nan mache.
Kabrit plenn mande ti gout plis swenyay pou li ka fè bon pitit. Fòk li manje byen, bwè bonkou dlo; fòk pak li gen bon zèb, kay li byen kouvri san salte ni labou. Kabrit plenn ki byen nouri bay plis lèt pou pitit li tete. T kabrit yo bezwen lèt la, pou yo ka devlope pi vit, pou yo pa malad.
Lè kabrit plenn pret pou met’ba, elvè a fèt pou tcheke yo chak jou. Kabrit pote pitit li 5 mwa. Gen divès siyn ki ka fè ou konnen lè yon manman kabrit pare pou met’ba. Lè konsa li merite yon swen espesyal pou li toujou mare yon kote ki pwòp, ki pa gen labou, ki an sekirite.
Si kabrit la met’ba yon kote ki pwòp, ki pa gen labou, ou presk’asire ou p’ap gen anpil pwoblèm sante ak pitit yo.
Dezotwa jou anvan manman kabrit met’ba manmèl li vini pi laj. Jou l’ap met’ba a manmèl la vin klere, gonfle tankou yon blad. Anvan kabrit la met’ba gen yon glè ki pou koule nan bouch bouboun li.
Lè tranche a kòmanse, li vin san pozisyon, kouche isit leve lòt bò, jis li kouche pou li kòmanse pouse.
Pòch dlo a parèt anvan. Kabrit la kaselezo epi apre sa, pitit kòmanse parët. Kabrit pa fasil bay pwoblèm pou yo met’ba. Si sa t’a rive, rele ajan veterinè a, vin’ba ou yon kout zepòl.
Lè pitit yo fèk fèt, manman kabrit la gen pou li niche yo, pou li fè twalèt yo. Ti kar îs sa a enpòtan anpil, li kalme ti kabrit yo epi li bon pou sante yo.
Lè yon manman Kabrit fèk fini met’ba, li te dwe bwè kèk bon gòje dlo fre, pou kalme soufrans pasaj la. Ou mèt bali manje l’ap grangou. Li t’a merite jwenn yon bon ponyen manje epi apre sa, kouche pran lèz kò li.
Si gen ti kreolyn soulamen, mete yon ti gout sou kòd
lonbrit ti kabrit la touswit. Sa pèmèt ti bebe kabrit la pa fè enfeksyon.
Ti kabrit ki fèk fèt la dwe bwè, kèk gòje kolostwòm touswit. Kolostwòm nan, se premye lèt ki sòti nan tete manman kabrit la. Li gen anpil vitamin pou pwoteje sante ti kabrit la. Li fèt pou bwè kolostwòm nan. Man¬man kabrit la ka fè 2 jou, li ka fè 3 jou tou ap bay lèt kolostwòm. Ti kabrit ki resevwa bon jan swenyay nan premye jou yo, p’ap gen pwoblèm pou li devlope.
Mòd swen sa a, ou ap bay manman kabrit ki plenn nan, ak pitit ki fèk fèt la, se pa yon pèditan. Avèk sa, ti kabrit la ap ka devlope pi byen. Sa ap ede manman an bay plis lèt. Manman an ka ret’anfòm pou pwochen pote a. Ti kabrit yo ap devlope pi byen, y’ap bay plis vyann, plis lajan lè yo rive nan mache.
Pa neglige chache wè ak ajan ekstansyon pou ba ou plis detay sou fason pou ou okipe manman kabrit ki plenn ak pitit ki fèk fèt yo.
Manje
Bon rannman
Ras
Okipasyon
Ki sa ki pèmèt kabrit bay bon rannman.
Twa (3) bagay ki fè kabrit bay meyè rannman ak viv ansante :
1.	Youn, se sa yo manje.
2.	De, se jan nou okipe yo,
3.	Twa, se nan ki ras kabrit yo sòti.
Twa bagay sa yo mache ansamn tankou twa wòch dife
nou wè nan pòtre sa a.
Touletwa enpòtan nan rannman kabrit la. San youn, de lot yo pa sevi.