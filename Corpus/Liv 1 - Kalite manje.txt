Title: Liv 1: Kalite manje, ak kalite dlo, pou nou bay kabrit.
Author: Project staff/CDRH/Hollis
Published Info: LE NATAL,AYITI
Type: Academic
Source: Agronomy
Published Date: 1987

#======= ========== =========#

Kalite manje, ak kalite dlo, pou nou bay kabrit.
Avètisman
Nou voye yon gwo mèsi bay responsab fèm Papay yo Nou remèsi tout moun ki fè elvay kabrit nan Plato Santral la ki te ede nou teste liv sa a an- van nou pibliye li. Nou p’ap bliye Agwonòm Normil Henry pou ankouraj- man li te ba nou nan preparasyon liv sa yo sou amelyorasyon ras kabrit nan peyi d Ayiti.
Men lis moun ki te patisipe nan preparasyon liv sa a:
•	Frantz Ewald :	Odyovizwèl/CDRH, responsab pwodiksyon liv
•	Aino Peron :	Asistan odyovizwèl/CDRH
•	Wilfrid Dalzon :	Tradiksyon/CDRH
•	Yves-François Pierre : Sosyològ/Konsiltan CDRH
•	Christine Hollis : Konsiltan/“Education Development Center”
•	Rudy Gaspard :	Agwonòm, Administratè pwojè kabrit Fèm
Papay
•	Théodore Gaétan : Ajan veterinè, Distri Agrikòl Ench
•	Edwin Geers :	Ekspè nan elvay/Winrock
•	Sara Guthrie Geers : Ekspè nan ekonomi agrikòl/Winrock
•	Manuel Sanchez : Ekspè nan nitrisyon bèt/Winrock
•	Enprimè :	Le Natal/Ayiti
•	Winrock International
Institute for Agricultural Development.
•	Ministère de l’Agriculture, des Ressources Naturelles et du Développement Rural.
•	Centre de Développement des Ressources Humaines (CDRH).
•	CDRH prepare liv sa a, selon konsiyn li resevwa nan men “Winrock” ak agwonòm Damyen, ki sou pwojè kabrit Plato Santral la.
•	Piblikasyon liv sa a fèt selon regleman ki nan akò don nimewo 521-0181(2) ki fè pati yon pwogram ke Ajans Ameriken ki rele AID a, mete sou pye, pou ede kèk pwojè k’ap mache nan peyi d’Ayiti.
Ki sa ki pèmèt kabrit bay bon rannman.
Twa (3) bagay ki fè kabrit bay meyè rannman ak viv an- sante :
1.	Youn, se sa yo manje.
2.	De, se jan nou okipe yo,
3 Twa, se nan ki ras kabrit yo sòti.
Twa bagay sa yo mache ansamn tankou twa wòch dite nou wè nan pòtre sa a.
Touletwa enpòtan nan rannman kabrit la. San youn, de lòt yo pa sèvi.
Sa pou yo manje
Fòk kabrit nou yo manje byen. Fòk yo jwenn bon kalite manje. Fòk yo manje pou vant yo plen.
Si nou pa ba yo bon kalite manje, si manje a pa kont, nou p’ap pwofite de ras kabrit la. Tout lòt bagay nou ka fè p’ap sèvi anyen.
Si nou bay kabrit yo bon kalite manje, si nou trete yo
byen, si nou kwaze yo ak bon ras kabrit, n’ap genyen :
•	kabrit ki pi rezistan k’ap devlope pi vit, epi k’ap bay kabrit bèl tay. N’ap ka vann ti kabrit yo pi bonè pou plis kòb.
•	si nou deside touye kabrit yo nou menm. N’ap gen plis vyann pou fanmi nou manje.
•	n’ap gen plis lèt pou ti kabrit yo, ak pou pitit pa nou. Lèt kabrit la bon, pètèt pi bon menm pase lèt bèf la.
Fòk nou fè mwayen pou kabrit yo gen kont bon kalite manje pou yo manje. Se youn nan bagay ki pi enpòtan nou ka fè pou kabrit yo.
•	Si kabrit yo pa lage, nou fèt pou ba yo bonkou manje.
•	Si kabrit yo lage, sa pa vle di, pou nou pa ba yo manje, paske yo ka pa jwenn kont manje pou yo manje.
Kantite manje ak ki kalite manje yon kabrit bezwen, se selon laj li ak sa kò li mande pou li byen devlope.
• Jèn ti kabrit k’ap grandi, mal kou femèl bezwen bon kalite manje mete sou lèt manman an pou yo ka
devlope.
• Yon manman kabrit k’ap bay lèt bezwen anpil bon
kalite manje pou li bay kont lèt pou ti kabrit yo, ak rès lèt pou pitit nou.
•	Manman kabrit ki plenn, bezwen plis manje nan de dènye mwa yo, anvan li mèt’ba, pou li ka bay ti kabrit
ki ansante.
•	Bouk kabrit k’ap kwaze rapid, fèt pou byen nouri, pou
yo ka rete enganm, pou yo kapab toujou peple.
Sa ki nan manje a.
Manje kabrit yo manje a, genyen anpil bagay ki bon pou sante yo.
Bagay sa yo pèmèt kabrit yo devlope byen, pèmèt yo grandi vit epi pèmèt yo bay plis lèt. Men sa ki pi enpòtan nan manje kabrit la :
Kalori : Se sa kò kabrit la bezwen pou li ka fonk- syone byen, pou chofe san li, pou li bay kò li mouvman.
•	Pwoteyin: Se sa kò kabrit la bezwen pou li kapab gran¬
di, bay lèt epi devlope pitit nan vant man- mankabrit la lè li plenn.
•	Minewo : Se sa kò kabrit la bezwen pou zo ki ladan li
yo ka solid, fè dan’li pouse epi fè rès ko a fonksyone byen.
•	Vitamin : Se sa kò kabrit la bezwen pou li kapab rete
enganm, pa trape vye maladi fasil.
Nan divès kalite manje nou jwenn divès bagay ki bon
pou kabrit yo. Men tout manje yo pa gen menm kantite
bagay sa yo. Men dezotwa egzamp :
•	Raje ki jèn epi ki fre tankou zèb ak fèy pyebwa gen kalori, pwoteyin, minewo ak vitamin,
•	Pay tankou bwa mayi, pay diri ak pitimi, zèb chèch gen kalori sèlman.
•	Manje ki fèt ak pay pitimi, pay mayi, ak sondeble gen pwoteyin ak kalori.
•	Mêlas bay enèji, epi li gen minewo.
•	Po tout kalite fwi tankou mango, chadèk, sitwon, zoranj, eksetera, gen kalori ak vitamin.
Nan savann :
•	Lè yo lage oswa longe yon kote pou bat bouch yo, yo manje zèb ginen ak raje k’ap pouse.
Nan jouk :
•	Lè moun taye manje mete devan yo, yo manje zèb, fèy bwa tankou kanpèch, gonmye, siwèl, lesena, delen.
Nan rekòt :
•	Lè yo lonje kabrit nan jaden ki fèk tonbe, yo jwenn bwa mayi, bwa pitimi, lyann pistach, bwa patat, manyòk, chouk kann.
Lè kabrit manje ti branch oswa lyann ki atout gous ladart
yo, li jwenn plis pwoteyin ak kalori pase lè li manje zèb. Nan pami manje kabrit sa yo gen :
•Lesena	• Fèy ak gous bayawonn
•	Fèy ak po pwa kongo	• Branch kòs
•	Lyann pistach	• Branch kanpèch
•	Pwa valèt
Gen kèk lòt fèy bwa ki pa fè gous, men ki ka melanje ak zèb oswa pay chèch, pou fè yo pi bon toujou pou kabrit yo tankou :
•	gonmye • mango • siwèl	• gouyav
•	bwadòm • zaboka • monben
Moun ki gade kabrit, merite sèvi ak manje bèt sa yo, sitou lè kalite manje bèt ki gen nan savann pa fin’ two bon.
Nou gen dwa plante poto gonmye, oswa branch siwèl oswa òb, pou fè kloti. Konsa, lè poto yo pran, y’ap sèvi ni kòm lantouraj ni kòm manje kabrit.
Lòt pyebwa tankou lesena ak bwadòm, se grenn yo ki leve, Yo mande anpil swen lè yo piti, men yo pouse rapid epi yo bay bon bwa dite ak bon chabon.
Moun k’ap travay tè, yo gen enterè plante zèb ginen, gwo zèb ak lyann, tankou pwadchous ak glisin sou arebò jaden yo oswa olon mi sèk yo fè pou kenbe tè ki nan ladesant yo. Raje sa yo fè bon manje kabrit.
Dlo enpòtan anpil nan lavi yon kabrit.
•	Se dlo ki pèmèt kabrit la rete ansante.
•	Se dlo ki fè manje fonn nan trip kabrit la„
•	Se dlo ki rafrechi san kabrit la lè chalè.
•	Se dlo ki pèmèt manmèl kabrit la ranmase lèt.
Ofon, dlo a te dwe toujou la pou nenpòt ki lè lide kabrit la di li, pouli jwenn dlo a soulamen,
Menm jan ak kretyen vivan, kabrit fèt pou bwè dlo ki pwòp epi fre. Kabrit pa renmen dlo sal.
Sèl enpotan anpil pou kabrit. Se nou menm ki pou fè
mwayen, pou kabrit la jwenn yon ti sèl pou li pase nan bouch li chak jou.
Nou ka pandye yon kalbas dlo sale nan pak la, oswa nan jouk kabrit la. Sèl la ap swente nan po kalbas la, epi kabrit la ap niche ko kalbas sèl la.
Ajan ekstansyon nan fèm Papay la oswa ajan agrikòl zòn nan, ka ba nou yon kout zepòl nan jan pou nou bay kabrit yo manje. Li ka bay kèk konsèy sou sa pou nou bay kabrit yo manje selon laj yo, selon eta yo, lè yo plenn, lè yo ti nouris. Li ka fè nou konnen tout, ki bon fèy ak lot manje bèt, ki gen sou fèm nan,
Ajan an kapab ede nou jwenn bon plan zèb, ak ti pyebwa ki bay fèy ak gous. Li kapab ba nou konsèy sou meyè fason pou nou plante yo.
Yon prensip enpòtan ki gen nan bay kabrit manje, se pa voye manje a atè devan yo.
Lè ou voye manje a atè, anvan ou bat je’w, kabrit yo pilonen manje a, oswa okabine sou li. Sa ka lakòz bèt yo ranmase vye mikwòb, epi gaspiye manje a tou. Kabrit se bèt ki frekan yo p ap manje yon manje ki sal, ni yon man¬je ki kontamine.
Si mwayen nou pèmèt nou, manje kabrit yo ta fèt pou al nan yon bak, tankou nan pòtre a. Si se manje moulen, tankou sondeble, mete li nan yon bokit oswa nan yon kwi.
Ajan ekstansyon zòn nan ka ede nou fè yon manj wa (bak manje) pou kabrit yo.